将进酒

唐代：李白

君不见黄河之水天上来，奔流到海不复回。
君不见高堂明镜悲白发，朝如青丝暮成雪。
人生得意须尽欢，莫使金樽空对月。
天生我材必有用，千金散尽还复来。
烹羊宰牛且为乐，会须一饮三百杯。
岑夫子，丹丘生，将进酒，杯莫停。

行宫
唐代：元稹

寥落古行宫，宫花寂寞红。
白头宫女在，闲坐说玄宗。

鹿柴

唐代：王维

空山不见人，但闻人语响。
返景入深林，复照青苔上。
