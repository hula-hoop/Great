将进酒

唐代：李白

君不见黄河之水天上来，奔流到海不复回。
君不见高堂明镜悲白发，朝如青丝暮成雪。
人生得意须尽欢，莫使金樽空对月。
天生我材必有用，千金散尽还复来。
烹羊宰牛且为乐，会须一饮三百杯。
岑夫子，丹丘生，将进酒，杯莫停。

春晓
唐代：孟浩然

春眠不觉晓，处处闻啼鸟。
夜来风雨声，花落知多少。

舟夜书所见
月黑见渔灯，孤光一点萤。
微微风簇浪，散作满河星。
